open la, nasa. sewi li pali e ali: e ma, e soko, e kala, e pipi kule, e waso, e kijetesantakalu.

sewi nena la, ma kasi en kasi suli wawa li lon. nasin telo laso li tawa anpa. ante la, kasi suli sona li lon.

luka sewi li selo e jan tan ko. kon sewi li kon e jan. jan li nimi e soweli. kipisi walo pi jan tonsi la, sewi li pali e jan sin. mije en meli li lon, li olin.

toki lawa li ni: o moku ala e kili sona. akesi linja li toki: kili la, sina ken sona sama sewi. lukin la, kili li suwi uta. jan li wile, li lanpan, li moku.

jan li pilin apeja tan len ala, li pali e len kasi. ona li kute e noka sewi, li monsuta.

sewi li toki: ike sina la, ali li pakala, li moli. ona li anpa e jan tawa ma jelo, li pini e ma pona kepeken sinpin leko.

jan li kulupu lon ma tomo, li kama jo e ilo namako, e mani, e esun. insa ona li nasa jaki. tenpo mun en sike suno mute la, tenpo seli en tenpo lete mute la, ona li utala. jan lawa pona ona li meso taso. sitelen lipu en mu soweli en kalama jan li toki: jan lawa sewi o kama.

mama sewi li olin, ona li pana e jan lili sewi. jan Jesu li jasima pi jan majuna. luka ona li misikeke.

ona li moli lon nena, lon ma kasi, lon palisa kasi. awen moli lon poki moli lon tenpo pimeja tu wan. poka ona li pana e telo, e telo loje. ona li supa kiwen lupa li weka a! ona li lon, li sijelo sin. moli li lon monsi, li lape taso, la ike li anpa. ni li musi anu seme?

sama pan la, jan Jesu li pana e wawa lon. ona li alasa e ni: mi en sina en ijo ali li lon olin sewi.